# ZK Credo

## Свобода → Прогрес → Просперитет

![Свобода → Прогрес → Просперитет](freedom-progress-prosperity.jpeg)

Историята ни показва как технологиите могат да разширят личните свободи, разгръщайки креативността и иновацията, водейки до напредък и просперитет.

Ранните цивилизации използваха отчетност и счетоводни книги, за да проследяват транзакциите, давайки възможност на индивидите и общностите да управляват финансите си и да си сътрудничат. Печатарската преса демократизира знанието, правейки информацията достъпна, подпомагайки критичното мислене и научния напредък.

Индустриалната революция, подкрепена от технологичните открития на парния двигател и механизацията, подтикна безпрецедентно икономическо и обществено благосъстояние.

През двадесети век, с навлизането на криптографията и Интернет трансформира комуникацията и достъпа до информация. Това разширение на личните свободи създаде икономически възможности за милиарди хора.

Днес сме в зората на нова ера с блокчейни и Web3. Както Интернет някога направи за информацията, Web3 променя пейзажа за дигитална собственост и обмен на стойност. Това предлага обещаващи нови форми на обществена организация, като например "мрежови държави" [^1].

Пътешествието през вълните на криптографската революция продължава. С публичната криптография и блокчейните, бележещи първата и втората вълна, ние сега се изправяме пред третата: Революцията на ZK. В комбинация с Web3, Революцията на ZK е готова да преопредели нашето колективно бъдеще, служейки като свидетелство за силата на технологиите да отключват личната свобода.

## ZK Революцията

![ZK Революцията](zk-revolution.jpeg)

"ZK" е термин с две значения. Първоначално той означаваше „Zero-Knowledge (Proofs)“ или, ако настоявате, „Zipped by Kryptography“ [^2]. Днес "ZK" въплъщава определена по-голяма идея, капсулирана в три свойства: цялостност, поверителност и магия.

### Интегритет

*“Интегритета означава да правиш правилното нещо... дори когато никой друг не гледа или никога няма да разбере.”* [^3]

ZK повтаря етоса „не вярвай, проверявай“, който е основополагащ за математиката, отворения код и блокчейните. Изчислителния интегритет, активиран във всякакъв мащаб чрез рекурсивни ZK proofs, е крайъгълният камък на този елемент.

### Поверителност

“*Поверителността е необходима за едно отворено общество в електронната ера.”* [^4]

В сферата на блокчейн, поверителността, разглеждана като фундаментално право, поставя предизвикателства, адресирани уникално от ZK. Поверителността не трябва да ни е подарък; това е основно право, което трябва да отстояваме и защитаваме заедно.

### Магия

*“Всяка достатъчно напреднала технология е неразличима от магия.”* [^5]

ZK, умилително наречен "Magic Moon Math", е чудо на технологиите. Той прави тромавото просто, превръщайки сложните операции в щраквания без усилие. Той позволява интегрирани системи, където компонентите се синхронизират безпроблемно. Преди всичко, той съчетава тези чудеса, като същевременно зачита поверителността и контрола на потребителите.

## ZK Принципите

![ZK Принципите](zk-principles.jpeg)

Ние вярваме, че за да служат като основа на Интернет на Стойността, децентрализираните мрежи трябва да се придържат към следните принципи:

> **Без Необходимост От Доверие.** Потребителите трябва да могат да проверяват целостта на транзакциите и състоянието на мрежата независимо, без да разчитат на други.
>
> **Сигурност.** Атаката срещу всеки отделен потребител трябва да бъде толкова трудна и скъпа, колкото атаката на цялата мрежа, дори и за най-мощните играчи в света.
>
> **Надеждност.** Мрежата трябва постгоянно и правилно да изпълнява своята функция без отказ.
>
> **Съпротива Срещу Цензурата.** Потребителите трябва да имат възможност да извършват транзакции в мрежата, без да се нуждаят от разрешение от никого.
>
> **Поверителност.** Потребителите трябва да могат да защитят своята самоличност и подробности за транзакциите. Чувствителната информация не се споделя с други в мрежата без съгласието на потребителите.
>
> **Свръхмащабируемост.** Мрежата трябва да има капацитет да расте без горна граница, като същевременно запазва всички други критични свойства.
>
> **Достъпност.** Приложенията и услугите в мрежата трябва да бъдат толкова достъпни, лесни за използване и безопасни, колкото и най-съвременните централизирани алтернативи.
>
> **Суверенитет.** Всяка група потребители, дори малцинство, трябва да има правото да излезе – т.е. да се отклони от мрежата, като същевременно вземе активите си със себе си на минимална цена.

Понастоящем Ethereum се доближава най-много до реализирането на визията за блокчейн мрежа, формираща гръбнака на Интернет на Стойността. Той стои като мрежа без необходимост от доверие, сигурна, надеждна, устойчива на цензура и суверенна мрежа. Понастоящем обаче не отговаря на останалите предпоставки: поверителност, свръхмащабируемост и достъпност.

Чрез магията на ZK, Web3 на Ethereum може да се превърне в крепост за поверителност и да постигне неограничена мащабируемост, като същевременно поддържа интегритета. В това трансформиращо се състояние, това ще бъде достъпно убежище за дигиталнен суверенитет.

Той е в съответствие с визията на ZK и ще даде възможност на хората в световен мащаб, независимо от местоположението. Чрез отключването на тези възможности, нова вълна от свобода, напредък и просперитет ще повлияе на живота в световен мащаб.

## Колективното Действие

![Колективното Действие](the-collective-action.jpeg)

ZK принципите захранват мрежа, в която не е необходимо доверие в операторите, за да се гарантира сигурност на потребителските активите и контрол. Дори ако Лорд Волдемор имаше достъп до нашите сървъри, те не биха могли да навредят на собствеността на потребителите или да контролират техните активи.

Технологиите обаче се развиват, както и блокчейните. ZK принципите не могат да бъдат напълно защитени само чрез технология. За да осигури трайна защита, общността трябва дълбоко да прегърне неуловимата концепция за децентрализация.

Ако една мрежа притежава всички споменати атрибути, но нейното управление попадне в ръцете на малцина привилегировани, тя е обречена на провал. Малцина такива ще променят правилата за лична изгода, подкопавайки стойността на мрежата. Историята на интернет служи като предупредителна история. Неговото начало обещаваше децентрализация, но с течение на времето потребителските данни и трафик попаднаха под контрола на няколко технологични гиганта, оформяйки цифровия пейзаж в тяхна полза.

За да избегнем тази съдба, ние вярваме, че ZK общността трябва да бъде яростно суверенна, като издигне правото на излизане в морално задължение. Когато мрежата се отклони от своите принципи, общността трябва да се обедини и да поддържа тези ценности, като мигрира към нова мрежа.

Идентифицирането на такава ерозия на ценностите не е тривиално: потисничеството често е едва доловимо, бавно отрязвайки свободата. Потисниците могат също публично да наказват несъгласните, за да всяват страх и да насърчават *колективното бездействие*.

Срещу тези тактики *колективните действия* са от съществено значение. Общността трябва да защитава малцинствата и да почита тези, които смело се противопоставят на потисничеството. Вграждането на този колективен ангажимент дълбоко в общността е от жизненоважно значение за запазването на свободата в Интернет на Стойността.

Реализирането на тези принципи изисква време и постоянство. Необходим е стабилен, прагматичен подход към децентрализация. Въпреки че могат да бъдат направени краткосрочни компромиси, непоколебимата дългосрочна визия остава: насърчаване на личната свобода за всички.

Нека останем решителни в защитата на дигиталното самопритежание.

Напред.

[^1]: [The Network State](https://thenetworkstate.com/the-network-state-in-one-sentence).
[^2]: [Zipped by Kryptography](https://twitter.com/vitalikbuterin/status/1309298689156866048)
[^3]: Charles Marshall, Shattering the Glass Slipper.
[^4]: [Cypherpunk Manifesto](https://nakamotoinstitute.org/static/docs/cypherpunk-manifesto.txt)
[^5]: [Clarke's Third Law](https://en.wikipedia.org/wiki/Clarke%27s_three_laws)
