# ज़ेड-के क्रेडो 

## स्वतंत्रता → प्रगति → समृद्धि

![स्वतंत्रता → प्रगति → समृद्धि ](freedom-progress-prosperity.jpeg)

इतिहास हमें दिखाता है कि टेक्नोलॉजी कैसे व्यक्तिगत स्वतंत्रता का विस्तार कर सकती है, रचनात्मकता और इनोवेशन को उजागर कर सकती है, और यह हमे प्रगति और समृद्धि की और ले जाता है।

प्रारंभिक सभ्यताओं ने बहीखाते का उपयोग उनके लेन-देन पर नज़र रखने, व्यक्तियों और समुदायों को अपने वित्त का प्रबंधन करने और आपसी सहयोग को सशक्त बनाने के लिए किया। प्रिंटिंग प्रेस ने जानकारी को किफायती बनाकर एवं आलोचनात्मक सोच और वैज्ञानिक प्रगति को बढ़ावा देकर ज्ञान का लोकतंत्रीकरण किया।

औद्योगिक क्रांति को शक्ति मिली भाप इंजन और मशीनीकरण की तकनीकी सफलताओं से, जिसने अभूतपूर्व आर्थिक और सामाजिक समृद्धि को बढ़ावा दिया।

बीसवीं सदी में, क्रिप्टोग्राफी और इंटरनेट के उदय ने संचार और सूचना की पहुंच को बदल कर रख दिया। व्यक्तिगत स्वतंत्रता के इस विस्तार ने अरबों लोगों के लिए आर्थिक अवसर पैदा किये।

आज, हम ब्लॉकचेन और ववेब-३ के साथ एक नए युग की शुरुआत में हैं। जिस तरह इंटरनेट ने एक बार सूचना की उपलब्धता को प्रभावित किया था, उसी तरह ववेब-३ डिजिटल स्वामित्व और मूल्य विनिमय के परिदृश्य बदल रहा है। यह सामाजिक संगठन के आशाजनक नए रूप प्रस्तुत करता है, जैसे "द नेटवर्क स्टेट" [^1].

क्रिप्टोग्राफ़िक क्रांति की लहरों के माध्यम से हमारी यात्रा जारी है। सार्वजनिक-कुंजी क्रिप्टोग्राफी और ब्लॉकचेन द्वारा पहली और दूसरी लहरों को चिह्नित करने के साथ, अब हम तीसरी लहर का सामना कर रहे हैं:- "जेड-के क्रांति"। वेब-३ के साथ मिलकर, 'जेड-के क्रांति' हमारे सामूहिक भविष्य को फिर से परिभाषित करने के लिए तैयार है, जो व्यक्तिगत स्वतंत्रता की आज़ादी के लिए प्रौद्योगिकी की शक्ति के प्रमाण के रूप में खड़ी है।

## जेड-के क्रांति

![जेड-के क्रांति](zk-revolution.jpeg)

"ज़ेड-के" दो अर्थों वाला एक शब्द है। शुरुवात में इसका अर्थ "शून्य-ज्ञान (प्रमाण)" था। या, यदि आप जोर देते हैं, "ज़िप्पड बाय क्रिप्टोग्राफ़ी" [^2]। आज, "ज़ेड-के" एक निश्चित एवं बड़े विचार का प्रतीक है, जो की तीन गुणों में समायोजित है: अखंडता, गोपनीयता और जादू।

### अखंडता

*"अखंडता सही कार्य कर रही है... तब भी जब कोई देख नहीं रहा हो या उसे कभी इसका पता न चले ।"* [^3]

ज़ेड-के, गणित, ओपन सोर्स और ब्लॉकचेन के मूलभूत सिद्धांत "भरोसा मत करो, सत्यापित करो" को प्रतिध्वनित करता है। सक्षम कम्प्यूटेशनल अखंडता, इस तत्व की आधारशिला है। यह ज़ेड-के के प्रमाणों द्वारा सत्यापित हुआ है।

### गोपनीयता

“*इलेक्ट्रॉनिक युग में एक खुले समाज के लिए गोपनीयता आवश्यक है।”* [^4]

ब्लॉकचेन के क्षेत्र में, गोपनीयता को एक मौलिक अधिकार के रूप में देखा जाता है, यह उन चुनौतियों में से एक है जिसपर ज़ेड-के द्वारा विशिष्ट रूप से ध्यान दिया जाता है। गोपनीयता हमें दिया गया महज़ एक उपहार नहीं होना चाहिए; यह एक मौलिक अधिकार है जिसपर हम सभी को मिलकर दावा करना चाहिए और साथ ही साथ इसकी रक्षा भी करनी चाहिए।

### जादू

*“कोई भी पर्याप्त रूप से उन्नत तकनीक, किसी जादू से भिन्न नहीं होती।”* [^5]

'ज़ेड-के', जिसे "मैजिक मून मैथ" भी कहा जाता है, प्रौद्योगिकी का एक चमत्कार है। यह जटिल कार्यों को सहज क्लिक में परिवर्तित करके बोझिल कार्यों को सरल बनाता है। यह एकीकृत प्रणालियों को सक्षम बनाता है, जहां सभी तत्व निर्बाध्य रूप से एकजुट होकर कार्य करते हैं। सबसे बढ़कर, यह उपयोगकर्ता की गोपनीयता और नियंत्रण का सम्मान करते हुए इन चमत्कारों को बुनता है।

## ज़ेड-के सिद्धांत

![ज़ेड-के सिद्धांत](zk-principles.jpeg)

हमारा मानना है कि 'मूल्य के इंटरनेट' की नींव के रूप में काम करने के लिए, विकेंद्रीकृत नेटवर्क को निम्नलिखित सिद्धांतों का पालन करना होगा:

> **विश्वासहीनता.** उपयोगकर्ताओं को दूसरों पर आश्रित हुए बिना, लेनदेन की अखंडता और नेटवर्क स्थिति को स्वतंत्र रूप से सत्यापित करने में सक्षम होना चाहिए।
> 
> **सुरक्षा.** किसी भी व्यक्तिगत उपयोगकर्ता पर हमला करना उतना ही कठिन और महंगा होना चाहिए जितना कि पूरे नेटवर्क पर हमला करना, यहां तक कि दुनिया के सबसे शक्तिशाली व्यक्तियों के लिए भी यह कार्य संभव नहीं होना चाहिए। 
> 
> **विश्वसनीयता.** नेटवर्क को बिना किसी असफलता के निरंतर और सही ढंग से अपना कार्य करना चाहिए।
> 
> **सेंसरशिप-प्रतिरोधी** उपयोगकर्ताओं के पास किसी की अनुमति के बिना नेटवर्क पर लेनदेन करने की क्षमता होनी चाहिए.
> 
> **गोपनीयता** उपयोगकर्ताओं को अपनी पहचान और लेनदेन के विवरण सुरक्षित रखने में सक्षम होना चाहिए। उपयोगकर्ताओं की सहमति के बिना संवेदनशील जानकारी नेटवर्क में अन्य लोगों के साथ साझा नहीं की जाती है।
> 
> **हाइपरस्केलेबिलिटी.** नेटवर्क में अन्य सभी महत्वपूर्ण संपत्तियों को संरक्षित करते हुए बिना किसी सीमा के ऊपर उठने की क्षमता होनी चाहिए।
> 
> **सरल उपयोग.** नेटवर्क पर एप्लिकेशन और सेवाएँ अत्याधुनिक केंद्रीकृत विकल्पों की तरह सस्ती, उपयोग में आसान और सुरक्षित होनी चाहिए।
> 
> **संप्रभुता.** उपयोगकर्ताओं के किसी भी समूह को, यहां तक कि नाबालिग को भी, बाहर निकलने का अधिकार होना चाहिए - अर्थात, न्यूनतम लागत में अपनी संपत्ति अपने साथ ले जाते हुए, प्रणाली से दूर हो जाना।

वर्तमान में, 'इथेरियम' 'इंटरनेट ऑफ वैल्यू' की रीढ़ बनने वाले ब्लॉकचेन नेटवर्क के दृष्टिकोण को साकार करने के सबसे करीब है। यह एक भरोसेमंद, सुरक्षित, विश्वसनीय, सेंसरशिप-प्रतिरोधी और संप्रभु नेटवर्क के रूप में खड़ा है। हालाँकि, यह वर्तमान में शेष 
आवश्यक शर्तों को पूरा नहीं करता है: गोपनीयता, हाइपरस्केलेबिलिटी और पहुंच।

ज़ेड-के के जादू के माध्यम से, इथेरियम पर वेब-३ गोपनीयता का गढ़ बन सकता है और अखंडता बनाए रखते हुए असीमित क्षमता हासिल कर सकता है। इस परिवर्तनकारी राज्य में, यह डिजिटल स्व-स्वामित्व के लिए एक सुलभ और किफायती अभयारण्य होगा। 

यह ज़ेड-के दृष्टिकोण के अनुरूप है और किसी एक स्थान की परवाह किए बिना वैश्विक स्तर पर व्यक्तियों को सशक्त बनाएगा। इन क्षमताओं को खोलने से, स्वतंत्रता, प्रगति और समृद्धि की एक नई लहर वैश्विक स्तर पर जीवन को प्रभावित करेगी।


## सामूहिक कार्रवाई

![सामूहिक कार्रवाई](the-collective-action.jpeg)

ज़ेड-के सिद्धांत एक ऐसे नेटवर्क को सशक्त बनाते हैं जहां उपयोगकर्ताओं की संपत्ति और नियंत्रण को सुरक्षित करने के लिए कार्यकर्ताओं पर विश्वास की आवश्यकता नहीं होती है। भले ही 'लॉर्ड वोल्डेमॉर्ट' की पहुंच हमारे सर्वर तक हो, वह उपयोगकर्ताओं के स्वामित्व को नुकसान नहीं पहुंचा सकता और न ही उनकी संपत्ति को नियंत्रित नहीं कर पाएगा।

हालाँकि, तकनीक लगातार विकसित होती है और ब्लॉकचेन भी। ज़ेड-के सिद्धांतों को केवल प्रौद्योगिकी के माध्यम से पूरी तरह से सुरक्षित नहीं किया जा सकता है। स्थायी सुरक्षा सुनिश्चित करने के लिए, समुदाय को विकेंद्रीकरण की अवधारणा को दृढ़ता से अपनाना चाहिए।

यदि किसी नेटवर्क में उल्लिखित सभी विशेषताएँ हैं, लेकिन उसका प्रशासन कुछ विशेषाधिकार प्राप्त लोगों के हाथों में चला जाता है, तो उसका विफल होना तय है। यह विशेषाधिकार प्राप्त लोगों व्यक्तिगत लाभ के लिए नियमों में बदलाव करेंगे, जिससे नेटवर्क का मूल्य घट जाएगा। इंटरनेट का इतिहास हमारे लिए एक चेतावनी है। इसकी शुरुआत में विकेंद्रीकरण का वादा किया गया था, लेकिन समय के साथ उपयोगकर्ताओं की सारी  जानकारी और यातायात कुछ तकनीकी दिग्गजों के नियंत्रण में आ गया, जिन्होंने डिजिटल परिदृश्य को अपने लाभ के लिए आकार दिया।

हमारा मानना ​​है कि इस तरह के भाग्य से बचने के लिए, जेड-के समुदाय को नैतिक दायित्व में 'बाहर निकलने के अधिकार' को बढ़ाकर, संप्रभुता को दृढ़ता से बनाए रखना चाहिए। जब नेटवर्क अपने सिद्धांतों से भटक जाता है, तो समुदाय को एकजुट होना चाहिए और एक नए नेटवर्क पर स्थानांतरित होकर उसके मूल्यों को बनाए रखना चाहिए।

मूल्यों के इस क्षरण को पहचानना आसान नहीं है: उत्पीड़न अक्सर सूक्ष्म होता है और धीरे-धीरे स्वतंत्रता को ख़त्म कर देता है। भय पैदा करने और *सामूहिक निष्क्रियता* को प्रोत्साहित करने के लिए उत्पीड़क असहमत लोगों को सार्वजनिक रूप से दंडित भी कर सकते हैं।

इन हथकंडों के खिलाफ *सामूहिक कार्रवाई* अत्यंत महत्वपूर्ण है। समुदाय को नाबालिगों की रक्षा करनी चाहिए और उन लोगों की प्रशंसा करनी चाहिए जो बहादुरी से उत्पीड़न का विरोध करते हैं। इस सामूहिक प्रतिबद्धता को समुदाय में गहराई से शामिल करना 'इंटरनेट ऑफ वैल्यू' में स्वतंत्रता को संरक्षित करने के लिए महत्वपूर्ण है।

इन सिद्धांतों को समझने के लिए समय और दृढ़ता की आवश्यकता होती है। विकेंद्रीकरण के लिए एक स्थिर, व्यावहारिक दृष्टिकोण की आवश्यकता है। हालाँकि अल्पकालिक समझौते किए जा सकते हैं, लेकिन हमारा दीर्घकालिक दृष्टिकोण है: सभी के लिए व्यक्तिगत स्वतंत्रता को आगे बढ़ाना।

आइए हम डिजिटल स्व-स्वामित्व की रक्षा के अपने संकल्प पर दृढ़ रहें।

आइये आगे बढ़ें,

[^1]: [द नेटवर्क स्टेट ](https://thenetworkstate.com/the-network-state-in-one-sentence).
[^2]: [ज़िप्पड बाय क्रिप्टोग्राफ़ी ](https://twitter.com/vitalikbuterin/status/1309298689156866048)
[^3]: चार्ल्स मार्शल, शैटरिंग दी ग्लास स्लिपर ।
[^4]: [साइफरपंक मैनिफ़ेस्टो ](https://nakamotoinstitute.org/static/docs/cypherpunk-manifesto.txt)
[^5]: [क्लार्क का तीसरा नियम](https://en.wikipedia.org/wiki/Clarke%27s_three_laws)
