# ZK Credo

## Azadî → Pêşketin → Refah

![Azadî → Pêşketin → Refah](freedom-progress-prosperity.jpeg)

Dîrok nîşanî me dide ku teknolojî çawa dikare azadiyên şexsî berfireh bike, afiranerî û nûbûnê serbest bike û rê li ber pêşketin û refahê veke.

Şaristaniyên ewil ji bo kar û barên ticarî bişopînin fêrî qeydkirin û emilandina tiştên hatine qeydkirin bûn. Ev jî bû sedem ku şexs û civak rewşa xwe ya malî bi rê va bibin û bi hev ra şirîkatiyê bikin. Bi saya çapxaneyê agahî bi rehetî hat peydakirin, rê li ber fikirandina rexneyî û pêşketina zanistê vekir û zanyariyê demokratîze kir.

Bi saya pêşketin û pêngavên teknolojîk yên di warê çêkirina makîneyê û makîneya dûkelê da Şoreşa Pîşesaziyê refaheke nedîtî ya aborî û civakî derxist holê û teşwîq kir.

Di sedsala bîstan da pêşketina krîptografiyê û înternetê di warê ragihandin û zanyariyê da guherînên mezin çêkir. Ji ber ku azadiyên şexsî berfireh bûn ji bo bi milyonan însanan jî derfet û îmkanên aboriyê çêbûn.

Di roja îroyîn da em bi saya blok û Web3yê bi serdemeke nû ra rû bi rû ne. Berê înternet ji bo peydakirina agahiyê çi be, îro jî Web3 di warê mulkiyeta dijîtal û guherîna nirxandin da rewşê diguherîne. Wekî din ji bo terzên rêxistinîbûnên civakî yên nû jî ku wê di pêşerojê da derkevin pêş mînakên nû pêşkêş dike. Mînak "network states" [^1].

Pêlên pêşketinên di warê şoreşa krîptografîk da didomin. Ji xeynî pêla yekem û duyem yên ku krîptografî û blokan nîşan didin em niha jî pêla sêyem ra rû bi rû ne: Şoreşa ZKyê. Gava Şoreya ZKyê bi Web3yê digihîjin hev, Şoreşa ZKyê weke nîşaneya hêza ku mifteya azadiyên şexsî yên teknolojiyê vedike, wê pêşeroja me ya kolektîf dîsa pênase bike.

## Şoreşa ZKyê

![Şoreşa ZKyê](zk-revolution.jpeg)

"ZK" têgeheke duwateyî ye. Di serî da tê wateya "Zanyariya Sifir (Delîl)", lê gava meriv zorê bide dihat wateya "Ji hê krîptografiyê va hatiye tepisandin" [^2]. Îro "ZK" di sê xalan da fikreke mezin nîşan dide: Rastî, Nepenîbûn û Efsûn.

### Rastî

*"Rastî ew e ku meriv rast tevbigere… kesên din nebînin jî yan jî heya wan jê tunebe jî."* [^3]

ZK ji bo matematîk, çavkaniya vekirî û blokan rêgeza sereke "bawerkirin û piştraskirinê" nîşan dide. Yekgirtina hesabkirî ya ku di her pîvanê da bi îspatên ZKyê yên berhevkirî va têkildar e, kevirên bingheîn yê vê hêmayê ye.

### Mehremiyet

*"Di sedemeke elektronîk da ji bo civakeke vekirî nepenîbûn pêwist e."* [^4]

Di warê blokê nepenîbûn mafekî bingehîn e û ji hêla ZKyê va bi awayekî bêhempa tê nirxandin. Mehremiyet mafekî sereke ye û divê ji bo me diyariyek nebe, divê em bi hev ra derxin pêş û biparêzin.


### Efsûn

*"Meriv nikare teknolojiyeke pêşketî û efsûnê zû bi zû ji hev derxe."* [^5]

Meriv dikare ZKyê weke "Matematîka Hîva Efsûnî" jî pênase bike ku ev di warê teknolojiyê da pêşketineke bêhampa ye. Ev teknolojî tiştên tevlihev hêsan dike. Ew pergalên entegre ku pêkhateyên wan bêserûber hevdem in, pêkan dike. Ji her tiştî girîngtir, ew tiştên mezin pêk tîne, nepenîbûn û kontrola bikarhêner pêk tîne.


## Rêgezên ZKyê

![Rêgezên ZKyê](zk-principles.jpeg)

Em bawer dikin ku ji bo avakirina bingeha Înternetê ya Nirxê, torên nenavendî divê li gorî rêgezên jêrîn tevbigerin:

> **Bêbawerî.** Pêdivî ye ku bikarhêner bikaribin serbixwe yekbûna danûstendinan û rewşa torê verast bikin bêyî ku xwe bisipêrin yên din.
> 
> **Ewlekarî.** Ji bo aktorên herî hêzdar yên cîhanê jî êrişkirina bikarhênerek yekane divê bi qasî êrişkirina tevaya torê dijwar û biha be.
> 
> **Bawerî.** Divê şebeke fonksiyona xwe bi domdarî û rast, bêyî xeletî pêk bîne.
> 
> **Berxwedana Sansûrê.** Divê Bikarhêner bêyî ku hewceyê destûra kesek bin, li ser torê danûstandinanê bikin.
> 
> **Nepenîbûn.** Divê bikarhêner bikaribin nasname û hûrguliyên danûstendinê biparêzin. Agahiyên hesas bêyî destûra bikarhêneran li ser torê bi kesên din ra nayê parvekirin. 
> 
> **Pîvandina Hîper.** Divê tor hemû taybetiyên xwe yên girîng biparêze û bêyî sînordarkirinê bibe xwediyê kapasîteya mezinbûnê.
> 
> **Peydakirin.** Divê ku serîlêdan û karûbarên li ser torê wekî alternatîfên navendîparêz yên herî pêşkeftî bi erzanî, bikaranîna wan hêsan û ewledar bin.
> 
> **Serwerî.** Her komeke bikarhêneran, çiqas hindikahî be jî divê mafê xwe hebe ku ji torê vekişe, ango derkeve, maliyeta xwe bi lêçûneke hindiktirîn bi xwe ra bigire.

Heya niha Ethereum bingeha Înternetê ya Nirxê pêk tîne û berendamê herî nêzîk e ku vîzyona torê ya blokê pêk tîne. Ew wekî torgilokek ewledar, pêbawer, berxwedêr-sansur û serwer e ku pêbaweriyê hewce nake. Lêbelê ew şertên jêrîn pêk nayîne: nepenî, pîvandina hîper û peydakirinê.

Bi saya efsûniya ZKyê, Web3 li ser Ethereum dikare bibe baskek nepenîtiyê û di heman demê da ku yekparebûnê diparêze bigihîje pîvandina bêsînor. Di vê rewşa veguherîner da dijîtal dê bibe penagehek gihîştî û erzan ji bo peydakirina xwe-xwedaniyê.

ZK bi vîzyona xwe ra li hev dike û dê li seranserê cîhanê, bêyî cîh, hêz bide kesan. Bi vekirina van kapasîteyan, pêlek nû ya azadî, pêşkeftin û bextewariyê dê bandorê li jiyanên gerdûnî bike.

## Tevgera Kolektîf 

![Tevgera Kolektîf](the-collective-action.jpeg)

Rêgezên ZKyê torgilokek ku pêbaweriya bi operatoran ne hewce ye ku mal û milkên bikarhêneran ewle bike û li ser wan kontrol bike, hêz dike. Her çend Lord Voldemort bikaribe xwe bigihîne serverên me, lê ew nikare zirarê bide milkê bikarhêneran yan jî hebûnên wan kontrol bike.

Lêbelê mîna teknolojiyê blok jî pêşva diçin. Rêgezên ZKyê tenê bi teknolojiyê bi tevahî nayê parastin. Ji bo misogerkirina parastina mayînde, divê civak bi kûrahî têgiha nemerkezîbûnê qebûl bike.

Heger torek tê da hemû taybetmendiyên behskirî hebin jî heger rêveberiya wê bikeve destê çend kesên xwedî îmtiyaz wê mehkûmî têkçûnê be. Ev kes dê qaîdeyên berjewendiya kesane biguhezînin û nirxa torê xera bikin. Dîroka Înternetê wekî çîrokek xizmeta hişyariyê dike. Di destpêka wê da soza merkezîbûnê da, lê bi demê ra daneyên bikarhêner û seyrûsefer ketin bin kontrola çend dêwên teknolojiyê û wan jîngeha dijîtal ji bo berjewendiya xwe bikar anîn.

Ji bo ku em ji vê çarenûsê dûr nekevin, em di wê baweriyê da ne ku divê civaka ZKyê bi bangkirina mafê civaka ZKyê ya ji bo erkeke exlaqî serwer be. Dema ku tor ji rêgezê xwe dûr dikeve, divê civak van nirxan bi veguheztina tora nû va bihewîne û piştgiriyê bide.

Tesbîtkirina erozyona nirxê ya wiha pir girîng e: zordestî pir caran nazik e û gav bi gav azadiyê ji holê radike. Zordar her wiha dikarin bi eşkereyî mixalifan ceza bikin da ku tirsê bixin û teşwîqkirina bêçalakiya kolektîf bikin.

Li dijî van rêbazan çalakiya kolektîf girîng e. Divê civak kêmneteweyan biparêze û kesên ku bi lehengî li dijî zilmê derdikevin pîroz bike. Bicihkirina vê pabendbûna kolektîf di kûrahiya civakê da ji bo parastina azadiya di Înterneta Nirxê da pir girîng e.

Pêkanîna van rêgezan dem û sebir dixwaze. Nêzîkatiyek bi îstîqrar û pragmatîk ji merkezîbûnê ra lazim e. Digel ku dibe ku di demek kurt da lihevkirin çêbibin, lê vîzyon û nêrîna demdirêj berdewam dimîne: ji bo her kesî pêşxistina azadiya kesane.

Werin em bi biryar bin û parastina xweseriya dijîtal bikin. 

Pêşva.

[^1]: [The Network State](https://thenetworkstate.com/the-network-state-in-one-sentence).
[^2]: [Zipped by Kryptography](https://twitter.com/vitalikbuterin/status/1309298689156866048)
[^3]: Charles Marshall, Shattering the Glass Slipper.
[^4]: [Cypherpunk Manifesto](https://nakamotoinstitute.org/static/docs/cypherpunk-manifesto.txt)
[^5]: [Clarke's Third Law](https://en.wikipedia.org/wiki/Clarke%27s_three_laws)
