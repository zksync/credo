# ZK Credo

## Ελευθερία → Πρόοδος → Ευημερία

![Freedom → Progress → Prosperity](freedom-progress-prosperity.jpeg)

Η ιστορία μας δείχνει πως η τεχνολογία μπορεί να επεκτείνει τις προσωπικές ελευθερίες, απελευθερώνοντας τη δημιουργικότητα και την καινοτομία, οδηγώντας στην πρόοδο και την ευημερία.

Οι πρώτοι πολιτισμοί χρησιμοποιούσαν λογιστικά βιβλία για την παρακολούθηση των συναλλαγών, δίνοντας τη δυνατότητα σε άτομα και κοινότητες να διαχειρίζονται τα οικονομικά τους και να συνεργάζονται. Η τυπογραφία εκδημοκράτισε τη γνώση καθιστώντας τις πληροφορίες προσιτές, αναπτύσσοντας την κριτική σκέψη και την επιστημονική πρόοδο.

Η Βιομηχανική Επανάσταση, ενισχυμένη από τα τεχνολογικά άλματα των μηχανών ατμού και της μηχανοποίησης, οδήγησαν σε πρωτοφανή οικονομική και κοινωνική ευημερία.

Στον εικοστό αιώνα, η άνοδος της κρυπτογράφησης και του διαδικτύου μεταμόρφωσε την επικοινωνία και την πρόσβαση στην πληροφορία. Αυτή η επέκταση των προσωπικών ελευθεριών δημιούργησε οικονομικές ευκαιρίες για δισεκατομμύρια ανθρώπους.

Σήμερα, βρισκόμαστε στην αρχή μιας νέας εποχής με το blockchain και το web3. Όπως έκανε κάποτε το Διαδίκτυο για την πληροφορία, το Web3 αλλάζει το τοπίο για την ψηφιακή ιδιοκτησία και την συναλλαγή. Προσφέρει πολλά υποσχόμενες νέες μορφές κοινωνικής οργάνωσης, π.χ. "δικτυακά κράτη" [^1].

Το ταξίδι μέσω των κυμάτων της κρυπτογραφικής επανάστασης συνεχίζεται. Με την κρυπτογράφηση δημόσιου κλειδιού και το blockchain να σηματοδοτούν το πρώτο και το δεύτερο κύμα, βρισκόμαστε τώρα στο τρίτο: την επανάσταση ZK. Σε συνδυασμό με το Web3, η Επανάσταση ZK πρόκειται να επαναπροσδιορίσει μας μέλλον ως σύνολο, αποτελώντας απόδειξη για δύναμη της τεχνολογίας που ξεκλειδώνει την προσωπική ελευθερία.

## Η ΖΚ Επανάσταση

![ZK Revolution](zk-revolution.jpeg)

Ο όρος ZK έχει διπλή ερμηνεία. Αρχικά, σημαίνει "Μηδενική Γνώση (Απόδειξη) [eng: Zero Knowledge (Proof)]" ή αν επιμένετε, φερμουάρ της κρυπτογράφησης [^2]. Σήμερα, το "ΖΚ" περιλαμβάνει μια μεγαλύτερη και συγκεκριμένη ιδέα που ενθυλακώνει τα τρία προτερήματα: Ακεραιότητα, ιδιωτικότητα, μαγεία. 

### Ακεραιότητα

*“Ακεραιότητα είναι να κάνεις το σωστό... ακόμη και όταν κανείς δεν κοιτάζει ή δε θα το μάθει ποτέ.”* [^3]

Το ZK αντιπροσωπεύει την θεμελιώδη αρχή των μαθηματικών, του ανοιχτού πηγαίου κώδικα και των blockchain "μην εμπιστεύεσαι, επιβεβαίωσε". Η υπολογιστική ακεραιότητα, η οποία καθίσταται δυνατή σε οποιαδήποτε κλίμακα με αναδρομικές αποδείξεις ZK, αποτελεί τον ακρογωνιαίο λίθο αυτού του στοιχείου.

### Ιδιωτικότητα

“*Η ιδιωτικότητα είναι απαραίτητη για μια ανοιχτή κοινωνία στην ηλεκτρονική εποχή.”* [^4]

Στη σφαίρα του blockchain, η ιδιωτικότητα, αποτελεί μια θεμελιώδη αρχή και κατέχει προκλήσεις που επιλύονται μοναδικά από το ZK. Η ιδιωτικότητα δε θα έπρεπε να είναι ένα δώρο που μας δίνεται; είναι θεμελιώδης αρχή την οποία πρέπει να διεκδικήσουμε και να προστατέψουμε μαζί.

### Μαγεία

*“Οποιαδήποτε επαρκώς προχωρημένη τεχνολογία είναι δυσδιάκριτη από τη μαγεία.”* [^5]

Το ZK, το οποίο χαριτωμένα αποκαλείται "Μαγικό Φεγγάρι Μαθηματικών", είναι ένα τεχνολογικό θαύμα. Κάνει τα δύσκολα απλά, μετατρέποντας τις περίπλοκες πράξεις σε αβίαστα κλικ. Επιτρέπει ολοκληρωμένα συστήματα, όπου τα εξαρτήματα συγχρονίζονται απρόσκοπτα. Πάνω απ' όλα, υφαίνει αυτά τα θαύματα διατηρώντας την ιδιωτικότητα και τον έλεγχο του χρήστη.

## Οι αρχές του ΖΚ

![ZK Principles](zk-principles.jpeg)

Πιστεύουμε ότι για να υπηρετήσουμε την θεμελιώδη αρχή του διαδικτύου της αξίας, τα αποκεντροποιημένα δίκτυα πρέπει να τηρούν τις παρακάτω αρχές:

> **Ανεξαρτησία.** Οι χρήστες πρέπει να μπορούν να επιβεβαιώσουν την ακεραιότητα των συναλλαγών και της κατάστασης του δικτύου χωρίς να εξαρτώνται από άλλους.
> 
> **Ασφάλεια.** Μια επίθεση σε οποιονδήποτε χρήστη πρέπει να είναι όσο δύσκολη και ακριβή όσο το να επιτίθεσαι σε ολόκληρο το δίκτυο, ακόμη και για τους πιο ισχυρούς χρήστες του κόσμου.
> 
> **Αξιοπιστία.** Το δίκτυο πρέπει να εκτελεί τις λειτουργίες του συνεχόμενα και σωστά, χωρίς αποτυχίες.
> 
> **Αντίσταση στη λογοκρισία.** Οι χρήστες πρέπει να έχουν τη δυνατότητα να συναλλάσσονται στο δίκτυο χωρίς να χρειάζονται άδεια από κανέναν.
> 
> **Ιδιωτικότητα.** Οι χρήστες πρέπει να έχουν τη δυνατότητα να προστατέψουν την ταυτότητά τους και τις πληροφορίες της συναλλαγής τους. Ευαίσθητες πληροφορίες δεν πρέπει να κοινοποιούνται με άλλους εντός του δικτύου χωρίς την συγκατάθεση του χρήστη.
> 
> **Υπερκλιμάκωση.** Το δίκτυο πρέπει να έχει την ικανότητα να αναπτύσσεται χωρίς ανώτατο όριο, διατηρώντας παράλληλα όλες τις άλλες κρίσιμες λειτουργίες του.
> 
> **Προσβασιμότητα.** Οι εφαρμογές και οι υπηρεσίες στο δίκτυο πρέπει να είναι τόσο οικονομικά προσιτές, εύκολες στη χρήση και ασφαλείς όσο στις σύγχρονες κεντροποιημένες εναλλακτικές λύσεις. 
> 
> **Κυριαρχική.** Οποιοδήποτε σύνολο χρηστών, ακόμη και μειονότητα, πρέπει να έχει το δικαίωμα να εξέλθει — π.χ. να φύγει από το δίκτυο, παίρνοντας μαζί τα περιουσιακά του στοιχεία με ελάχιστο κόστος.  

Επί του παρόντος, το Ethereum βρίσκεται πιο κοντά στο όραμα ενός δικτύου blockchain που σχηματίζει τη ραχοκοκαλιά του διαδικτύου αξίας.
At present, Ethereum comes closest to realizing the vision of a blockchain network forming the backbone of the Internet of Value. Αποτελεί ένα δίκτυο ανεξαρτησίας, ασφαλές, αξιόπιστο, ανθεκτικό στη λογοκρισία και κυρίαρχο. Ωστόσο, επί του παρόντος δεν πληροί τις υπόλοιπες προϋποθέσεις: ιδιωτικότητα, υπερκλιμάκωση και προσβασιμότητα.

Μέσω της ZK μαγείας, το Web33 στο Ethereum μπορεί να γίνει ένα οχυρό για την ιδιωτικότητα και να πετύχει κλιμάκωση χωρίς όρια ενώ διατηρεί την αξιοπιστία του. Σε αυτή τη μεταμορφωτική κατάσταση, θα είναι ένα προσιτό και οικονομικά προσιτό καταφύγιο για την ψηφιακή αυτο-ιδιοκτησία. 

Ταυτίζεται με το όραμα ZK και θα ενδυναμώσει τα άτομα σε παγκόσμιο επίπεδο, ανεξάρτητα από την τοποθεσία τους. Ξεκλειδώνοντας αυτές τις δυνατότητες, ένα νέο κύμα ελευθερίας, προόδου και ευημερίας θα επηρεάσει ζωές σε παγκόσμιο επίπεδο.

## Η συλλογική δράση

![The Collective Action](the-collective-action.jpeg)

Οι αρχές του ΖΚ ισχυροποιούν ένα δίκτυο όπου η εμπιστοσύνη στους χειριστές από τους χρήστες δεν είναι απαραίτητη για την ασφάλεια των περιουσιακών στοιχείων τους και τον έλεγχο. Ακόμη και αν ο Βόλντεμορντ είχε πρόσβαση στους σέρβερ μας, δε θα μπορούσε να βλάψει την ιδιοκτησία των περιουσιακών στοιχείων των χρηστών ή να τα ελέγξει.

Ωστόσο, η τεχνολογία εξελίσσεται όπως και τα blockchain. Οι αρχές ΖΚ δε μπορούν να διαφυλαχτούν πλήρως μόνο από την τεχνολογία. Για να εξασφαλιστεί διαρκής προστασία, η κοινότητα πρέπει να αγκαλιάσει σε βάθος την άπιαστη έννοια της αποκέντρωσης.

Αν ένα δίκτυο κατέχει όλα τα προαναφερόμενα στοιχεία αλλά η διακυβέρνηση βρίσκεται στα χέρια των λίγων προνομιούχων, είναι καταδικασμένη να αποτύχει. Αυτοί οι λίγοι, θα αλλάξουν τους κανόνες για προσωπικό τους όφελος, διαβρώνοντας την αξία του δικτύου. Η ιστορία του διαδικτύου αποτελεί ένα προειδοποιητικό παράδειγμα. Η δημιουργία του υποσχόταν αποκεντροποίηση, όμως με την πάροδο των χρόνων τα δεδομένα των χρηστών και η κινήσεις τους έπεσαν στον έλεγχο μερικών τεχνολογικών κολοσσών, διαμορφώνοντας το ψηφιακό τοπίο υπέρ τους.

Για να αποφευχθεί αυτή η μοίρα, πιστεύουμε ότι η κοινότητα του ZK πρέπει να έχει το δικαίωμα στην έξοδο ως ηθική υποχρέωση, ώστε να παραμείνει ακέραιη. Όταν το δίκτυο αποκλίνει από τις αρχές του, η κοινότητα πρέπει να ενώνεται και να διασφαλίζει αυτές τις αξίες μεταναστεύοντας σε ένα νέο δίκτυο.

Η αναγνώριση τέτοιας φθοράς των αξιών δεν είναι ασήμαντη: η καταπίεση συχνά είναι ανεπαίσθητη, αποκλίνοντας σιγά σιγά από την ελευθερία. Οι καταπιεστές μπορεί δημόσια να τιμωρούν τους διαφωνούντες ώστε να προκαλέσουν τον φόβο και να οδηγήσουν σε συλλογική αδρανοποίηση.

Ενάντια σε αυτές τις τακτικές, *οι συλλογικές δράσεις* είναι απαραίτητες. Η κοινότητα πρέπει να προστατεύει τις μειονότητες και να επευφημεί αυτούς που θαρραλέα εναντιώνονται στους καταπιεστές. Η βαθιά ενσωμάτωση αυτής της συλλογικής δέσμευσης στην κοινότητα είναι ζωτικής σημασίας για τη διατήρηση της ελευθερίας στο Διαδίκτυο Αξίας.

Η κατανόηση αυτών αρχών απαιτεί χρόνο και επιμονή. Μια σταθερή, πραγματική προσέγγιση της αποκεντροποίησης είναι απαραίτητη. Μολονότι μπορούν να γίνουν βραχυπρόθεσμοι συμβιβασμοί, το μακροπρόθεσμο ακλόνητο όραμα παραμένει: προώθηση της προσωπικής ελευθερίας για όλους.

Ας παραμείνουμε ανένδοτοι στην προάσπιση της ψηφιακής αυτό-ιδιοκτησίας.

Προχωράμε μπροστά.

[^1]: [The Network State](https://thenetworkstate.com/the-network-state-in-one-sentence).
[^2]: [Zipped by Kryptography](https://twitter.com/vitalikbuterin/status/1309298689156866048)
[^3]: Charles Marshall, Shattering the Glass Slipper.
[^4]: [Cypherpunk Manifesto](https://nakamotoinstitute.org/static/docs/cypherpunk-manifesto.txt)
[^5]: [Clarke's Third Law](https://en.wikipedia.org/wiki/Clarke%27s_three_laws)
